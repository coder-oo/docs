# Qurilmaga obraz ni yozish

Yuklab olingan ISO formatdagi Arch Linux obrazini endi biron fleshka yoki
qurilmaga yozish kerak. Imkon qadar 4GB dan kam bo'lmagan USB3.0 lik qurilma
ishlatish tavsiya etiladi, qolgan optsiyalar o'zingiz xohishingizga qarab
tanlashingiz mumkin. Fleshkani ulab turib bir bor uni formatlash orqali tozalab
yuborish tavsiya etiladi (ko'pincha ISO ni yozadigan dasturlar bilan kelib
chiqadigan muammolar oldini oladi). Formatlashdan maqsad esa fleshkani ichidagi
hamma razdel (partition)larni o'chirib tashashdir. So'ngra, obrazni qurilmaga
yozadigan dastur olish kerak bo'ladi. Bunda biz
[Balena Etcher](https://www.balena.io/etcher/), [Rufus](https://rufus.ie/) yoki
shunga o'xshash dasturlarni ishlatsak bo'ladi. Ko'proq
[Balena Etcher](https://www.balena.io/etcher/) ishlatish tavsiya etiladi. Ushbu
qo'llanmada Etcher yordamida yozish ko'rsatib beriladi. Hamma operatsion
sistemada esa yozish usuli identik bir xil, deyarli farqi yo'q.

## Balena Etcher

Balena Etcherni ochamiz va shu oynani ko'ramiz:

![Asosiy oyna](/install/asosiy-oyna.png)

ushbu oynadan biz **"Flash from file"** tugmasini bosamiz va torrentdan yuklab
olingan Arch Linux obrazini ko'rsatamiz va keyingi oyna kelib chiqadi:

![Disk tanlagandan keyingi oyna](/install/tanlagandan-keyin.png)

Shu oynadan **"Select target"** tugmasini bosamiz...

![Tanlash bosqichi](/install/diskni-tanlaymiz-1.png)

va kerakli diskni tanlaymiz...

![Disk tanlash](/install/diskni-tanlaymiz-2.png)

tanlab bo'lgandan keyin esa **"Flash!"** tugmasini bosamiz:

![Oxirgi qadam](/install/tanlab-bolgandan-keyin.png)

va sabrli bo'lib obraz diskga yozilishini kutamiz.

![Sabr, do'stlarim](/install/sabr.png)

va oxiri yozib bo'lgach shu oyna chiqadi:

![Sabr, do'stlarim](/install/yakun.png)

Tabriklayman, sizda endi Arch Linux o'rnatuvchi disk bor. Endi fleshkani
olsangiz ham bo'ladi.
